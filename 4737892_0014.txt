...2—

ἔξεστι, πμέπει, ἀδύνατον, apparet, sufficit etc.‚ quae non plane
intelleguntur, nisi coniuncta cum alia orationis parte sive
expressa sive e contextu elicienda ¹). Necesse est statuatur,
posse exstare re vera enuntiata nulli annexa subiecto, quod
quidem* elucet ex naturali cogitationum nostrarum processu,
ex rationibus psychologiae, ut ita dicam, ad quas indolem
sermonis revocare debemus; atque licet in syntaxi cuiusvis
linguae logicae leges cagitationis minime plerumque respon-
deant legibus grammaticis, tamen etiam, qui studiis logices
operam navant, viri docti Kant, Herbart, Brentano concedunt,
esse re vera iudicia, quae uno membro (orationis) contineantur
(eingliedrige Urteile); quam opinionem cum proferunt, nobiscum
apertissime faciunt, defectum subiecti in enuntiationibus non
impugnantes (vide sis Miklosich, Sub. S. p. 21—22).

lam antiqui viri docti ad ea, de quibus agitur, enun-
tiata attendebant animum; ex recentioribus subiectum in iis-
dem sine dubio deesse statuendum contendunt Heyse (Lehrb.
d. deutsch. Spr. et System d. Sprachw.)‚ J. Grimm (Worterb.
3, 1112) et Th. Benfey (Gotting. gel. Anzeig. 1865, 1778—92)
in recensione F. Miklosichii dissertationis »Die Verba imper-
son. in d. slaV. Spr.« (XIV. t. Actorum phil.-hist. classis Acad.
litt. Vindob. 1865). Sed in difficillima¹ illa quaestione maximi
est momenti disputatio Miklosichii modo allata, quam prin—
ceps philologiae slavicae auctam emendatamque iterum edidit
Vindobonae a. 1883 inscripsitque: ›Subjectlose Same«. Miklo-
sich enim primus sagaciter subtiliterque in quaestionem hanc

¹) Veteres grammaticos secuti permulti recentiorum usque ad hunc
diem utramque classem harum enuntiationum uno nomine im-
personalium comprehendunt. Priori classi nomen enuntiatorum
subiecto privatorum (subjectlose Satze) imposuit Heyse, Lehrb.

’ d. deutsch. Spr. Ι 660 eumque secuti sunt Herbart, Trendelenburg
et Miklosich, trita enim locutio »verba impersonalia« non omni
ex parte probanda videtur. Cf. Miklosich, Sub. S. p. 3.

